นโยบายการคุ้มครองข้อมูลส่วนบุคคล
บริษัท ทรู มันนี่ จํากัด (“บริษัท”) ตระหนักถึงความสําคัญเรื่อง การคุ้มครองข้อมูลส่วนบุคคลของท่าน บริษัทจึงได้เลือกใช้เทคโนโลยีที่ทันสมัยและปลอดภัยตามหลักมาตรฐานสากล รวมทั้งทดสอบและปรับปรุงประสิทธิภาพของระบบอย่างสม่ำเสมอเพื่อเพิ่มความมั่นใจให้ท่านสามารถใช้บริการแอพพลิเคชั่น TrueMoney Wallet ได้อย่างมั่นใจ

การรักษาข้อมูลและการใช้ข้อมูล
บริษัทจะจัดเก็บข้อมูลส่วนบุคคลของท่านตลอดระยะเวลาที่ท่านใช้บริการแอพพลิเคชั่น TrueMoney Wallet หรือตามระยะเวลาที่บริษัทกําหนด โดยบริษัทอาจใช้ข้อมูลส่วนบุคคลของท่านเพื่อยืนยันตัวตนในการทําธุรกรรมทางการเงิน, เพื่ออนุญาตให้ท่านเข้าถึงข้อมูลที่มีลักษณะพิเศษ, เพื่อใช้การ ทําธุรกรรมทางการเงินที่เกี่ยวข้องกับบุคคลภายนอก หรือเพื่อให้บริษัทสามารถดําเนินการอื่นใดที่เกี่ยวข้องกับการใช้ บริการแอพพลิเคชั่น TrueMoney Wallet ของท่าน รวมถึงใช้ ในการติดต่อกับท่านในกรณีที่จําเป็น และในบางกรณีที่บริษัทไม่สามารถทําการตรวจสอบตัวตนของท่านจากข้อมูลที่ท่านให้ไว้กับบริษัท บริษัทอาจร้องขอเอกสารเพิ่มเติม หรือสอบถามข้อมูลเพิ่มเติมจากท่านผ่านทางเจ้าหน้าที่ของบริษัท

ในกรณีที่ข้อมูลส่วนบุคคล หรือข้อมูลที่เกี่ยวข้องของท่านถูกจารกรรมทางคอมพิวเตอร์ (Hack) สูญหาย หรือเสียหายซึ่งมิใช่ความผิดของบริษัท บริษัทขอสงวนสิทธิ์ที่จะปฏิเสธความรับผิดใดๆ อันเป็นผลมาจากการดังกล่าว

อนึ่ง การใช้บริการแอพพลิเคชั่น TrueMoney Wallet ของท่านถือเป็นการยอมรับนโยบายการคุ้มครองข้อมูลส่วนบุคคลฉบับนี้ โดยบริษัทอาจแก้ไขหรือเพิ่มเติมนโยบายคุ้มครองข้อมูลส่วนบุคคลฉบับนี้ได้ไม่ว่าในเวลาใด และการที่ ท่านใช้งานแอพพลิเคชั่นอย่างต่อเนื่องภายหลังจากที่มีการ ประกาศแก้ไขหรือเพิ่มเติมดังกล่าว ย่อมถือเป็นการยอมรับ การแก้ไขแต่ละครั้ง ทั้งนี้ หากท่านมีข้อสงสัยเพิ่มเติมท่านสามารถติดต่อกับเจ้าหน้าที่ของบริษัทได้ทันที่

การเปิดเผยข้อมูลแก่บุคคลที่สาม
นอกเหนือจากความยินยอมให้เปิดเผยข้อมูลของผู้ใช้บริการที่กำหนดไว้โดยเฉพาะในเงื่อนไขการให้บริการแอพพลิเคชั่น TrueMoney Wallet บริษัทไม่มีนโยบายในการเปิดเผยข้อมูลส่วนบุคคลของท่านให้กับบุคคลที่สามโดยมิได้รับความยินยอมโดยชัดแจ้งจากท่าน เว้นแต่เป็นการให้ข้อมูลตามที่กฎหมายกําหนด หรือเมื่อมีหมายเรียกของศาลหรือมีคําสั่งที่ถูกต้องตามกฎหมายของหน่วยงานของรัฐที่เกี่ยวข้อง
